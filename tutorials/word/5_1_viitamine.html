<!DOCTYPE html>
<html>

<head>
    <title>Viitamine</title>
</head>

<body>
    <h2>5.1 Viitamine</h2>
    <br>
    <p>Viitamine koosneb kahest osast:</p>
    <br>
    <p>1) Tekstis asuvates nurksulgudes viidetest, nt [7].</p>
    <p>2) Töö lõpus olevatest kasutatud allikatest, kus kõigi allikate viitekirjed on esitatud viitamisjärjekorras.</p>
    <br>
    <p>Elektrooniliseks viitamiseks valida menüüst Viited -> viitamissüsteemi laadiks IEEE 2006.</p>
    <img src="../img/word/5.1.1.png" alt="Viitamine 5.1.1" width="600" class="img-fluid">
    <br>
    <p>Viite lisamiseks vali Lisa tsitaat -> Lisa uus</p>
    <br><br>
    <p>Viidatakse järgmistele erinevatele allikatele:</p>
    <ul>
        <li><strong>Raamat</strong> – Autor(id), Pealkiri, Ilmumiskoht: Kirjastus, Ilmumisaasta.</li>
        <li><strong>Perioodikaväljaande artikkel (paberväljaanne)</strong> – Autor, Pealkiri, Ajalehe või Ajakirja nimi, köide (nr).
        </li>
        <li><strong>Veebisaidilt pärinev dokument</strong> – Autor, Pealkiri, Ajalehe või Ajakirja nimi, interneti aadress. Internetist
            materjali lugemise kuupäev.</li>
        <li><strong>Veebisait</strong> – Materjali nimetus, veebilehe nimi, interneti aadress. Internetist materjali lugemise kuupäev.
        </li>
        <li><strong>Õigusakt</strong> – Õigusaktile viidatakse samamoodi nagu veebis asuvale dokumendile – Autor, Pealkiri, Ajalehe või
            Ajakirja nimi, interneti aadress. Internetist materjali lugemise kuupäev </li>
        <li><strong>Mitmesugust</strong> – Kui tekib vajadus viidata allikatele, mille kohta IEEE 2006 täpset valikut ei anna, sisestada
            allika tüübi viimase valiku järgi: „Mitmesugust“. Kuva kõik bibliograafiaväljad ja sisesta sobivatele
            väljadele andmed.
            Sama viite teistkordseks sisestamiseks pole vaja andmeid uuesti sisestada. Sisestatud andmed ilmuvad
            nähtavale käsu Lisa tsitaat loetellu. Viite teistkordseks sisestamiseks klõpsata loetelus olevatel andmetel.
            Kui viidatakse mitmele allikale korraga, eristatakse viited komaga, nt [3], [7].
        </li>
    </ul>
    <br><br>
    <p><strong>Erinevate allikate viitamine</strong> uue viite loomiseks:</p>
    <ul>
        <li>Viia kursor sobivasse kohta, kuhu viide lisada, valida Viited → Lisa tsitaat → Lisa uus allikas.</li>
        <li>Valida infoallika tüüp ja sisestada selle kohta andmed vastavatele väljadele. Kui mõned andmed on puudu, jäetakse vastav väli tühjaks.</li>
    </ul>
    <br><br>
    <p><strong>Erinevat tüüpi allikatele viitamine</strong></p>
    <ul>
        <li><strong>Raamat</strong> – Autor(id), Pealkiri, Ilmumiskoht: Kirjastus, Ilmumisaasta.
        </li>
    </ul>
    <img src="img/word/5.1.2.png" alt="Viitamine 5.1.2" width="600" class="img-fluid">
    <p><cite>A. Tavast, V. Hanson, Arvutikasutaja sõnastik inglise-eesti, Tallinn: Ilo, 2008.</cite></p>
    <br><br>
    <ul>
        <li><strong>Perioodikaväljaande artikkel (paberväljaanne)</strong> – Autor, Pealkiri, Ajalehe või Ajakirja nimi, köide (nr).</li>
    </ul>
    <img src="img/word/5.1.3.png" alt="Viitamine 5.1.3" width="600" class="img-fluid">
    <p><cite>T. Kurm, „Muudatused aitavad vähendada kutseõppe katkestamist“, Õpetajate Leht, 19.08.2016.</cite></p>
    <br><br>
    <ul>
        <li><strong>Veebisaidilt pärinev dokument</strong> – Autor, Pealkiri, Ajalehe või Ajakirja nimi, interneti aadress. Internetist materjali lugemise kuupäev.</li>
    </ul>
    <img src="img/word/5.1.4.png" alt="Viitamine 5.1.4" width="600" class="img-fluid">
    <p><cite>T. Kurm, „Muudatused aitavad vähendada kutseõppe katkestamist“, Õpetajate Leht, 19.08.2016. [Võrgumaterjal]. Available: http://opleht.ee/35451- kutseharidusstandardi-muudatused-aitavad-vahendada-kutseoppe-katkestamist/ [Kasutatud 25.08.2016]</cite></p>
    <br><br>
    <ul>
        <li><strong>Veebisait</strong> – Materjali nimetus, veebilehe nimi, interneti aadress. Internetist materjali lugemise kuupäev.</li>
    </ul>
    <img src="img/word/5.1.5.png" alt="Viitamine 5.1.5" width="600" class="img-fluid">
    <p><cite>„CV ja avaldus | Töötukassa,“ Eesti Töötukassa, [Võrgumaterjal]. Available: https://www.tootukassa.ee/content/otsin-tood/cv-ja-avaldus. [Kasutatud 23. 08.2016].</cite></p>
    <br><br>
    <ul>
        <li><strong>Õigusakt</strong> – Õigusaktile viidatakse samamoodi nagu veebis asuvale dokumendile – Autor, Pealkiri, Ajalehe või Ajakirja nimi, interneti aadress. Internetist materjali lugemise kuupäev.</li>
    </ul>
    <img src="img/word/5.1.6.png" alt="Viitamine 5.1.6" width="600" class="img-fluid">
    <p><cite>„Riigi Teataja,“ 28. 08. 2013. [Võrgumaterjal]. Available: https://www.riigiteataja.ee/akt/131052013012. [Kasutatud 22. 08. 2016].</cite></p>
    <br><br>
    <ul>
        <li><strong>Mitmesugust</strong> – Kui tekib vajadus viidata allikatele, mille kohta IEEE 2006 (Täpsemalt loe: https://journals.ieeeauthorcenter.ieee.org/wp-content/uploads/sites/7/IEEE_Reference_Guide.pdf) täpset valikut ei anna, sisestada allika tüübi viimase valiku järgi: „Mitmesugust“. Kuva kõik bibliograafiaväljad ja sisesta sobivatele väljadele andmed.</li>
    </ul>
    <br><br>
    <h3><strong>Tehisintellektile viitamine</strong></h3>
    <br>
    <p>Kui oled seda oma töös kasutanud: Kui oled oma kirjalikus töös kasutanud tehisintellekti rakendust (nt ChatGPT), tuleb sellele korrektselt viidata. Kui tekstirobotit kasutatakse artikli või lõputöö kirjutamisel, tuleb metoodikat käsitlevas peatükis selgitada selle kasutusviisi: näiteks kirjeldada, milliseid küsimusi esitati, milline oli tekstirobotilt saadud väljund ja mil määral seda muudeti (näide 1). Konkreetset kasutusviisi saab tekstis ka jooksvalt kirjeldada. Saadud väljundi täistekstid võib panna töö lisasse (näide 2). Tekstiroboti kasutamise viisi kirjelduse järgi peab olema üheselt mõistetav, millises ulatuses ja millisel moel on seda töös rakendatud.</p>
    <p><strong>Näide 1. </strong><cite>Kasutasin selle töö koostamise käigus ChatGPT-d ideede kogumiseks / teksti toimetamiseks. Tekstirobotisse sisestati järgmised viibad: „[---]“. Saadud väljund oli järgmine: „[---]“. Muutsin väljundit järgmiselt: [---].</cite></p>
    <p><strong>Näide 2. </strong><cite>Järgnev definitsioon põhineb ChatGPT 22. aprilli 2023. aasta vastusel küsimusele „Mis on keelemudel?“. Tulemus oli järgmine: „[---]“ (OpenAI, 2023; vt täisteksti lisas X). Tekstisisene viitamine sõltub akadeemilises üksuses või ajakirjas kasutatavast viitamisstiilist (APA, Chicago, MLA vm). Kohati soovitatakse tekstiroboti kasutamisele viidata kui suhtlusele sellega (näide 3), sest tekstirobot ei ole avaldatud allikas, vaid tekstiloomise mudel, mis võib olenevalt suhtlusolukorrast anda erinevaid vastuseid.</cite></p>
    <p><strong>Näide 3. </strong><cite>Kasutasin kodutöös ChatGPT-d (OpenAI, isiklik suhtlus, 28.04.2023), et saada ideid klienditeeninduse arendamiseks. ChatGPT on tehisintellektil põhinev tekstigeneraator, mida arendab OpenAI (2023).</cite></p>
    <br>
    <p>Viidatud tekstiosa juures ja kasutatud allikate loetelus tuleb ära märkida: </p>
    <ul>
        <li>Tekstiroboti looja; </li>
        <li>Kasutatud tekstiroboti versiooni aasta;</li>
        <li>Konkreetne tekstirobot ja selle versioon;</li>
        <li>Keelemudeli tüüp või kirjeldus; ∙ tekstoroboti kasutamise kuupäev; </li>
        <li>Tekstiroboti veebiaadress.</li>
    </ul>
    <br><br>
    <p>Näide APA stiilis:</p>
    <ul>
        <li>Kasutatud allikates viitamine: <cite>OpenAI. (2022). ChatGPT (v. 3.5) (20.12.2022), suur keelemudel, https://chat.openai.com/.</cite></li>
        <li>Tekstisisene viide: <cite>(OpenAI, 2022)</cite>(OpenAI, 2022)</li>
    </ul>
</body>

</html>